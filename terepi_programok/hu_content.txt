content:
Fedezd fel a vadont sok éves terepi vezetői tapasztalattal rendelkező csapatunkkal. Az alábbi terepi programok közül választhatsz, de ha téged kizárólag a gömbsoklábúak, ugróvillások, vagy tevenyakú fátyolkák érdekelnek, akkor is bátran keress bennünket.
Programjaink fél napos (4 óra) vagy egész napos (7-8 óra) időtartammal is kérhetőek.
fs:
A fél napos túra 1-5 főig: 10.000 Ft/csoport, minden további személy részvételi díja 2000 Ft.
Az egész napos túra 1-5 főig: 20.000 Ft/csoport, minden további személy részvételi díja 4000 Ft.
8 éves korig a részvétel ingyenes.
!fq:
Egy alkalommal maximum 20 fő részére tartunk programot.
Túráinkon az alábbi felszerelés feltétlenül szükséges: edzőcipő vagy túrabakancs, esőkabát, elegendő ivóvíz.
A túrák nehézségi fokát a résztvevőkkel egyeztetve, a résztvevők felkészültségének megfelelően alakítjuk ki. A közepes és nehéz túrák esetén elengedhetetlen a jó (edzett) fizikai kondíció és a kiváló egészségi állapot.
!q:
tiles:
pict:1.jpg
title:Természetismereti túra
content:
Ez a túra nem csupán arról szól, hogy megismerd a meglátogatott területen élő állat-és növényfajokat, hanem természetvédelmi vonatkozásokra is rámutatunk és felnyitjuk a szemed azokra az összefüggésekre, amelyek a felületes szemlélők számára rejtve maradnak.
!q:
pict:2.jpg
title:Tematikus programok
content:
Egy-egy témára fókuszáló programjainkon megismerheted egy hegyi patak vagy akár pocsolya élővilágát, megtanulhatod felismerni a madárhangokat, megtudhatod mitől erdő az erdő, elmerülhetsz a holtfák világában, feltárhatod a talajban rejlő nyüzsgő vadont, vagy részt vehetsz egy izgalmas nyomozáson, amely során együtt derítjük ki, milyen állatok jártak előttünk az úton.
!q:
pict:3.jpg
title:Túlélő túra
content:
Ezen a túránkon elsajátíthatod a legalapvetőbb túlélési technikákat: mi legyen a hátizsákodban, hogyan kelj át száraz lábbal egy patakon kötél segítségével, hogyan nyerj ivóvizet, hogyan készíthetsz száraz fekhelyet vagy hordágyat, melyek az ehető növények és általában hogyan tájékozódhatsz okostelefon és navigáció nélkül.
!q:
