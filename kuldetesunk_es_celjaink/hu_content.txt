content:
A Talpalatnyi Vadon Alapítvány a természet sokszínűségének megőrzéséért dolgozik a természetközeli és zavartalan élőhelyek védelmén, összekapcsolásán, élőhelyek helyreállításán, területek visszavadításán keresztül.
Az emberiség környezetátalakító tevékenysége olyan mértéket öltött, ami a vadvilág szempontjából drasztikus élőhely-veszteséggel, ezzel együtt számos faj állományának jelentős csökkenésével, vagy eltűnésével jár. A Föld élővilágának diverzitása rohamosan csökken. Az emberiség túlnépesedett, és bármit is teszünk, mindenhez nagy felelősség társul.
Meggyőződésünk, hogy ma már nem elég a megmaradt élőhelyek és vadon védelme. Szükséges, hogy visszaadjunk abból, amit elvettünk: élőhelyeket kell létrehoznunk, rehabilitálnunk, vagy csak hagynunk, hogy újra benépesüljenek a korábban általunk használt területek. Ezeket az újonnan visszaadott területeket pedig összefüggővé kell tennünk, ugyanis az egyes fajok populációi elszigetelten nem sokáig maradhatnak fenn.
Hisszük, hogy bármilyen aprócska is egy visszaadott terület, mégis minden vadon számít!
Célunk annak tudatosítása, hogy a természeti környezet változatosságának, zavartalanságának fennmaradása nem csak esztétikai és etikai kérdés, hanem szükségszerűség a földi környezeti rendszerek kiegyensúlyozott működése szempontjából.
!q:
tiles:
pict:1.jpg
title:Megőrzés
content:
Kevés természetközeli folt maradt. Ezek fennmaradása, megőrzése rendkívül nagy kihívás, nem csak a klímaváltozás, hanem az emberi tevékenységek tovagyűrűző, összetett, kiszámíthatatlan hatásai miatt is. A mezőgazdaság és az ipar területigénye is növekszik, a természetvédelmi szempontok érvényesítése alulmarad.
!q:
pict:2.jpg
title:Diverzitás
content:
A változatos élővilág, tagjainak bonyolult kapcsolati hálója csak azokon a területeken maradhat fenn, amelyeket az ember még nem alakított át. A természetközeli élőhelyek megőrzésével célunk diverzitásuk fennmaradásának biztosítása. Bolygónk élővilágának jelenlegi változatossága elképesztően hosszú együttfejlődés eredménye, aminek megőrzése minden ember feladata. 
!q:
pict:3.jpg
title:Visszavadítás
content:
A visszavadításnak több típusa is lehet, a cél minden esetben az, hogy a természet maga végezze el a feladat oroszlánrészét. Természetvédelmi kezelést olyan helyeken végzünk, ahol valamilyen oknál fogva az adott helyzet konzerválása, ezzel a zárótársulás kialakulásának akadályozása a cél.
!q:
pict:4.jpg
title:Védelem
content:
A fajok csak élőhelyükkel együtt védhetőek meg. A visszavadításra szánt területek esetében igyekszünk legalább a helyi védettséget megszerezni, annak érdekében, hogy hosszú távon is biztosítsuk az adott élőhely fennmaradását, élővilágának zavartalan fejlődését.
!q:
pict:5.jpg
title:Ökológiai folyosók
content:
A természet számára visszaadott területek összekapcsolása biztosítja a védendő fajok populációinak hosszú távú fennmaradását, ráadásul a folyosók az összes többi, az adott ökoszisztémában nélkülözhetetlen faj egyedei számára is biztonságos és szabad mozgást biztosítanak.
!q:
pict:6.jpg
title:Társadalmasítás
content:
Célunk, hogy minél többen felismerjék: az ember csak saját tevékenységeinek és fogyasztásának korlátozásával tudja lassítani az élővilág diverzitásának csökkenését, az élőhelyek pusztulását. A környezeti rendszerek egyensúlya csak úgy állítható vissza, ha mindenki önkéntes és tevőleges szerepet vállal a környezetvédelemben.
!q:
